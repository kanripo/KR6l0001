#-*- mode: mandoku-view; -*-
#+DATE: 2015-08-30 20:47:06.454294
#+TITLE: 阿毘達磨集異門足論
#+PROPERTY: CBETA_ID T26n1536
#+PROPERTY: ID KR6l0001
#+PROPERTY: SOURCE Taisho Tripitaka Vol. 26, No. 1536
#+PROPERTY: VOL 26
#+PROPERTY: BASEEDITION T
#+PROPERTY: WITNESS T@GONG
#+PROPERTY: LASTPB <pb:KR6l0001_T_005-0384b> 
#+PROPERTY: JUAN 5
¶
《阿毘達磨集異門足論》卷第五¶
¶
尊者舍利子說¶
三藏法師玄奘奉　詔譯¶

三法品第四之三¶

三受者。一樂受。二苦受。三不苦不樂受。樂受¶
云何。答順樂受觸所生身樂心樂平等受受¶
所攝。是謂樂受。復次修初第二第三靜慮時。¶
順樂受觸所生身樂心樂平等受受所攝。是¶
謂樂受。苦受云何。答順苦受觸所生身苦心¶
苦不平等受受所攝。是謂苦受。不苦不樂受¶
云何。答順不苦不樂受觸所生身捨心捨非¶
平等非不平等受所攝。是謂不苦不樂受。¶
如世尊說。¶

#+BEGIN_VERSE
「　具念定正知
　諸佛真弟子¶
　能正知諸受
　令貪等不生¶
　於諸受及道
　俱令漸次滅¶
　苾芻受盡故
　無影般涅槃
#+END_VERSE
」¶

三苦性者。一苦苦性。二壞苦性。三行苦性。苦¶
苦性云何。答欲界諸行由苦苦故苦。壞苦性¶
云何。答色界諸行由壞苦故苦。行苦性云何。¶
答無色界諸行由行苦故苦。復次不可意諸¶
行由苦苦故苦。可意諸行由壞苦故苦。順捨¶
諸行由行苦故苦。復次若諸苦受。若彼相應¶
法。若彼俱有法。若從彼生。若彼種類不可愛¶
異熟果由苦苦故苦。若諸樂受。若彼相應法。¶
若彼俱有法。若從彼生。若彼種類可愛異熟¶
果由壞苦故苦。若不苦不樂受。若彼相應法。
<pb:KR6l0001_T_005-0384c>¶
若彼俱有法。若從彼生。若彼種類非可愛非¶
不可愛異熟果由行苦故苦。復次苦苦性云¶
何。答諸身所有由苦苦故苦。所以者何。依身¶
生起老病死等種種苦故。壞苦性云何。答如¶
世尊說可意朋友可意眷屬可意境界。若變¶
壞時。若遭毀謗[夌*欠]蔑等時。發生愁歎憂苦悲¶
惱。彼於爾時由壞苦故苦。行苦性云何。答除¶
苦苦性及壞苦性。諸餘有漏行由行苦故苦。¶
三慢類者。一我勝慢類。二我等慢類。三我劣¶
慢類。我勝慢類云何。答如有一類作是念言。¶
我之種族形色作業工巧財位壽量力等。或¶
總或別皆勝於彼。由此起慢。已慢當慢。心高¶
舉心恃蔑。是謂我勝慢類。我等慢類云何。答¶
如有一類作是念言。我之種族形色作業工¶
巧財位壽量力等。或總或別皆等於彼。由別¶
因緣而起於慢。已慢當慢。心高舉心恃蔑。是¶
謂我等慢類。我劣慢類云何。答如有一類作¶
是念言。我之種族形色作業工巧財位壽量¶
力等。或總或別皆劣於彼。由別因緣而起於¶
慢。已慢當慢。心高舉心恃蔑。是謂我劣慢¶
類。¶

第四嗢柁南曰。¶

#+BEGIN_VERSE
「　四三法有十
　謂火福欲樂¶
　及慧根眼仗
　六一火慧二
#+END_VERSE
」¶

有三火三福業事三欲生三樂生三慧三根三¶
眼三仗。火慧各二。餘六各一。初三火者。一¶
貪火。二瞋火。三癡火。貪火云何。答謂於欲境¶
諸貪等貪。執藏防護堅著愛樂。迷悶耽嗜遍¶
耽嗜內縛欲求耽湎。苦集貪類貪生。總名為
<pb:KR6l0001_T_005-0385a>¶
貪。由此貪愛所蔽伏者。發生種種身熱心熱¶
身心俱熱。身燒心燒身心俱燒。身惱心惱身¶
心俱惱。又由貪愛纏為緣故。長夜領受不可¶
愛不可樂。不可欣不可意異熟果。是謂貪火。¶
瞋火云何。答謂於有情欲為損害。內懷栽杌¶
欲為擾惱。已瞋當瞋現瞋。樂為過患極為過¶
患意極忿恚於諸有情各相違戾欲為過患。¶
已為過患當為過患現為過患。總名為瞋。由¶
此瞋恚所蔽伏者。發生種種身熱心熱身心¶
俱熱。身燒心燒身心俱燒。身惱心惱身心俱¶
惱又由瞋恚纏為緣故。長夜領受不可愛不¶
可樂不可欣不可意異熟果。是謂瞋火。癡火¶
云何。答謂於前際無知後際無知前後際無¶
知。廣說乃至癡類癡生狠類狠生。總名為¶
癡。由此愚癡所蔽伏者。發生種種身熱心熱¶
身心俱熱。身燒心燒身心俱燒。身惱心惱身¶
心俱惱。又由愚癡纏為緣故。長夜領受不可¶
愛不可樂。不可欣不可意異熟果。是謂癡火。¶
如世尊說。¶

#+BEGIN_VERSE
「　諸有愚夫類
　貪瞋癡火燒¶
　如次耽欲境
　害生憎聖法¶
　於三毒熾火
　若不如實知¶
　便耽著有身
　不能趣寂滅¶
　由斯履邪路
　墮三惡趣中¶
　受劇苦輪迴
　不解脫魔縛¶
　正等覺弟子
　晝夜常精進¶
　以穢想慈慧
　如次滅三火¶
　從斯入聖道
　降伏諸魔軍¶
　證得二涅槃
　清涼無取漏
#+END_VERSE
」
<pb:KR6l0001_T_005-0385b>¶

後三火者。一應奉事火。二應給施火。三應¶
供養火。應奉事火云何。答父母是子所應奉¶
事。如世尊為高直身形婆羅門說。云何名為¶
應奉事火。謂世父母應受其子種種樂具。隨¶
處隨時無倒奉事。云何其子以諸樂具。隨處¶
隨時無倒奉事應奉事火。謂族姓子以精進¶
力。及手足力若汗血力。如法所得財物樂¶
具。隨處隨時無倒奉事供養父母。何故名為¶
應奉事火。謂族姓子從彼而生。由彼長養乃¶
得成立。是故父母諸佛說為應奉事火。應給¶
施火云何。答妻子奴婢作使親友。是其家主¶
所應給施。如世尊為高直身形婆羅門說。云¶
何名為應給施火。謂世妻子奴婢作使及諸¶
親友。應受家主種種樂具隨處隨時無倒給¶
施。云何家主以諸樂具。隨處隨時無倒給施¶
應給施火。謂族姓子以精進力。及手足力若¶
汗血力。如法所得財物樂具。隨處隨時無倒¶
給施妻子奴婢作使親友。何故名為應給施¶
火。謂族姓子如法居家。其妻子等無倒承事。¶
如教為作所應作業。令無匱乏速得成辦。¶
是故妻子奴婢作使及諸親友。諸佛說為應¶
給施火。應供養火云何。答真沙門婆羅門。是¶
謂施主所應供養。如世尊為高直身形婆羅¶
門說。云何名為應供養火。謂沙門婆羅門。若¶
已離貪或復修行調伏貪行。若已離瞋或復¶
修行調伏瞋行。若已離癡或復修行調伏癡¶
行。如是沙門及婆羅門。應受施主種種樂具。¶
隨處隨時無倒供養。云何施主以諸樂具。隨¶
處隨時無倒供養應供養火。謂族姓子以精
<pb:KR6l0001_T_005-0385c>¶
進力。及手足力若汗血力。如法所得財物樂¶
具。隨處隨時無倒供養。如前所說。諸沙門婆¶
羅門。何故名為應供養火謂族姓子供養阿¶
羅漢及諸有學者。彼是世間真福田故。能令¶
施主於中樹福。感得最勝此世他世富樂異¶
熟及解脫果。是故真沙門及真婆羅門。諸佛¶
說為應供養火。餘世間火非應奉事給施供¶
養。彼不能令諸有情類得勝果故。如世尊¶
說。¶

#+BEGIN_VERSE
「　智者能如法
　祭事前三火¶
　生有樂世間
　證無苦解脫
#+END_VERSE
」¶

三福業事者。一施類福業事。二戒類福業事。¶
三修類福業事。施類福業事者。云何施類云¶
何福云何業云何事。而說施類福業事耶。答¶
施類者。謂施主布施諸沙門婆羅門貧窮苦¶
行道行乞者。飲食湯藥衣服華鬘塗散等香。¶
房舍臥具燈燭等物。是名施類。復次或由身¶
布施。謂或施身或施身業。或施所捨物。或由¶
語布施。謂或施語或施語業。或施所捨物或¶
由意布施。謂或施意或施意業。或施捨心。是¶
名施類。福者謂施俱行身律儀語律儀命清¶
淨。是名福。業者謂施俱行諸思等思現等思¶
已思思類作心意業。是名業。事者謂施主受¶
者及所施物。是名事。此中施類名施類亦名¶
福亦名業亦名事。此中福名為福亦名業亦¶
名事亦名施類。此中業名為業亦名事亦名¶
施類亦名福。此中事唯名事。戒類福業事者。¶
云何戒類云何福云何業云何事。而說戒類¶
福業事耶。答戒類者。謂離害生命。離不與取。
<pb:KR6l0001_T_005-0386a>¶
離欲邪行。離虛妄語。離飲窣羅迷麗耶末陀¶
放逸處酒。是名戒類。福者。謂戒俱行身律儀¶
語律儀命清淨。是名福。業者謂戒俱行諸思¶
等思。現等思已思思類作心意業。是名業。事¶
者謂若防若止若遮。若離害生命事。是離害¶
生命事。若防若止若遮。若離不與取事。是離¶
不與取事。若防若止若遮。若離欲邪行事。是¶
離欲邪行事。若防若止若遮。若離虛妄語事。¶
是離虛妄語事。若防若止若遮。若離飲窣羅¶
迷麗耶末陀放逸處酒事。是離飲諸酒事。是¶
名事。此中戒類名為戒類。亦名福亦名業亦¶
名事。此中福名為福亦名業亦名事亦名戒¶
類。此中業名為業亦名事亦名戒類亦名福。¶
此中事名為事亦名戒類亦名福亦名業。修¶
類福業事者。云何修類云何福云何業云何¶
事。而說修類福業事耶。答修類者。謂慈悲喜¶
捨四無量。是名修類。福者謂無量俱行身律¶
儀語律儀命清淨。是名福。業者謂無量俱行¶
諸思等思現等思已思思類作心意業。是名¶
業。事者謂所緣事緣彼而起四無量。是名事。¶
此中修類名為修類。亦名福亦名業亦名事。¶
此中福名為福亦名業亦名事亦名修類。此¶
中業名為業亦名事亦名修類亦名福。此中¶
事唯名事。如世尊說。¶

#+BEGIN_VERSE
「　智者能依法
　勤學施戒修¶
　生無苦世間
　受三種樂果
#+END_VERSE
」¶

三欲生者。有諸有情。樂受現前諸妙欲境。彼¶
於現前諸妙欲境富貴自在轉。謂人全天一¶
分是第一欲生。有諸有情樂受自化諸妙欲
<pb:KR6l0001_T_005-0386b>¶
境。彼於自化諸妙欲境富貴自在轉。謂樂變¶
化天是第二欲生。有諸有情樂受他化諸妙¶
欲境。彼於他化諸妙欲境富貴自在轉。謂他¶
化自在天是第三欲生。此中有諸有情者。謂¶
諸有情諦義勝義。不可得不可近得。非有非¶
現有但於諸蘊界處。由想等想假言說轉謂¶
為有情那羅意生儒童命者生者養者士夫補¶
特伽羅。由斯故說有諸有情樂受現前。諸妙¶
欲境者。謂彼有情恒樂受用藏護積集委寄¶
安置。隨本所生現前欲境。彼於現前諸妙欲¶
境富貴自在轉者。謂彼有情於所受用。藏護¶
積集委寄安置。隨本所生現前欲境。有勢力¶
得自在隨意受用。謂人全者。顯一切人。天一¶
分者。顯欲界下四天。是第一者。謂隨算數漸¶
次順次相續次。第此居第一。欲生者。謂此於¶
欲界生。復次有諸有情者。謂諸有情諦義勝¶
義不可得。廣說如前。樂受自化諸妙欲境者。¶
謂樂變化天造作增長如是類業。彼由此業¶
隨所受樂。化作種種男女等事而自娛樂。謂¶
若天女化作天男而自娛樂。若諸天男化作¶
天女而自娛樂。彼於自化諸妙欲境富貴自¶
在轉者。謂樂變化天造作增上如是類業。彼¶
由此業隨所愛樂。化作種種男女等事。彼於¶
此事有勢力得自在隨意受用。謂樂變化天¶
者。顯一切樂變化天。是第二者。謂隨算數漸¶
次順次相續次第。此居第二。欲生者。謂此於¶
欲界生。復次有諸有情者。謂諸有情諦義勝¶
義不可得。廣說如前。樂受他化諸妙欲境者。¶
謂他化自在天造作增長如是類業。彼由此
<pb:KR6l0001_T_005-0386c>¶
業與諸他化自在天。雖同一類身同一趣同¶
一生同一進趣。而有高下勝劣差別。諸下劣¶
天子化作種種色聲香味觸諸妙欲境。令高¶
勝天子於中受用。彼於他化諸妙欲境富貴¶
自在轉者。謂他化自在天造作增長如是類¶
業。彼由此業隨所愛樂。令他下劣天子化作¶
種種色聲香味觸諸妙欲境。彼高勝天子於¶
此欲境有勢力得自在隨意受用。譬如梵天¶
雖同一類同一趣同一生同一進趣。而有高下¶
勝劣差別。謂梵眾天下劣梵輔天高勝。梵輔¶
天下劣大梵天高勝。他化自在天亦復如是。¶
造作增長如是類業。彼由此業。廣說如前。謂¶
他化自在天者。顯一切他化自在天。是第三¶
者。謂隨算數漸次順次相續次第。此居第三。¶
欲生者。謂此於欲界生。¶

三樂生者有諸有情。即如是身離生喜樂之所¶
滋潤遍滋潤。適悅遍適悅。充滿遍充滿。滋¶
潤乃至得充滿已安樂而住。謂梵眾天是第¶
一樂生。有諸有情。即如是身定生喜樂之所¶
滋潤遍滋潤。適悅遍適悅。充滿遍充滿。滋潤¶
乃至遍充滿已安樂而住。謂極光淨天是第¶
二樂生。有諸有情。即如是身離喜之樂之所¶
滋潤遍滋潤。適悅遍適悅。充滿遍充滿滋潤¶
乃至遍充滿已安樂而住。謂遍淨天是第三樂¶
生。此中有諸有情者。謂諸有情諦義勝義。不¶
可得不可近得非有非現有。但於諸蘊界處。¶
由想等想假言說轉。謂為有情那羅意生儒¶
童命者生者養者士夫補特伽羅。由斯故說有¶
諸有情。即如是身者。身名為身。身業亦名身。
<pb:KR6l0001_T_005-0387a>¶
身根亦名身。五有色根亦名身。四大種聚亦¶
名身。今此義中意說四大種聚身。故說即如¶
是身。離生喜樂者。謂初靜慮中所可得樂平¶
等受受所攝。是名離生喜樂之所滋潤遍滋¶
潤適悅遍適悅。充滿遍充滿者。謂梵眾天於¶
此離生喜樂隨欲而得。無艱無難即此離生¶
喜樂。起等起。生等生。聚集出現。能令如是四¶
大種聚身。滋潤遍滋潤。適悅遍適悅。充滿遍¶
充滿。滋潤乃至遍充滿已安樂住者。謂彼爾¶
時由離生喜樂。身心無苦惱安樂而住。如世¶
尊於分別生記經中說。苾芻當知。如修定者¶
從此處沒生梵眾天。數數現受離生喜樂。彼先¶
住此入初靜慮。亦數現受離生喜樂。彼先後¶
所受離生喜樂無異無差別。依定等故。謂先¶
此間於初靜慮。若習若修若多所作。後方生¶
彼梵眾天故。二所受離生喜樂品類相似。謂¶
梵眾天者顯初靜慮。梵眾等天是第一者。謂¶
隨算數漸次順次相續次第此居第一。樂生¶
者。謂此生處長時受安隱樂。離苦樂樂受樂¶
故名樂生。復次有諸有情者。謂諸有情諦義¶
勝義不可得廣說如前。即如是身者。身名為¶
身。乃至廣說。定生喜樂者。謂第二靜慮中所¶
可得樂平等受受所攝。是名定生喜樂之所¶
滋潤遍滋潤。適悅遍適悅。充滿遍充滿者。謂¶
極光淨天於此定生喜樂隨欲而得。無艱無¶
難即此定生喜樂起等起。生等生。聚集出現。¶
能令如是四大種聚身。滋潤遍滋潤。適悅遍¶
適悅。充滿遍充滿。滋潤乃至遍充滿已安樂¶
住者。謂彼爾時由定生喜樂。身心無苦惱安
<pb:KR6l0001_T_005-0387b>¶
樂而住。如世尊於分別生記經中說。苾芻當¶
知。如修定者。從此處沒生極光淨天。數數現¶
受定生喜樂。彼先住此入第二靜慮。亦數現¶
受定生喜樂。彼先後所受定生喜樂。無異無¶
差別。依定等故。謂生此間於第二靜慮。若¶
習若修若多所作。後方生彼極光淨天故。二¶
所受定生喜樂品類相似。謂極光淨天者。顯¶
第二靜慮極光淨等天。是第二者謂隨算數¶
漸次順次相續次第。此居第二。樂生者。謂此¶
生處長時受安隱樂。離苦樂樂受樂故名樂¶
生。復次有諸有情者。謂諸有情諦義勝義不¶
可得。廣說如前。即如是身者。身名為身乃至¶
廣說。離喜之樂者謂第三靜慮中所可得樂¶
平等受受所攝。是名離喜之樂之所滋潤遍¶
滋潤。適悅遍適悅。充滿遍充滿者。謂遍淨天¶
於此離喜之樂隨欲而得。無艱無難即此離¶
喜之樂。起等起。生等生。聚集出現。能令如是¶
四大種聚身。滋潤遍滋潤。適悅遍適悅。充滿¶
遍充滿。滋潤乃至遍充滿已安樂住者。謂彼¶
爾時由離喜之樂。身心無苦惱安樂而住。如¶
世尊於分別生記經中說。苾芻當知。如修定¶
者。從此處沒生遍淨天。數數現受離喜之樂。¶
彼先住此入第三靜慮。亦數現受離喜之樂。¶
彼先後所受離喜之樂。無異無差別。依定等¶
故。謂先此間於第三靜慮。若習若修若多所¶
作。後方生彼遍淨天故。二所受離喜之樂品¶
類相似。謂遍淨天者。顯第三靜慮遍淨等¶
天。是第二者。謂隨算數漸次順次相續次¶
第。此居第三。樂生者。謂此生處長時受安隱
<pb:KR6l0001_T_005-0387c>¶
樂。離苦樂樂受樂故名樂生。¶

初三慧者。一聞所成慧。二思所成慧。三修所¶
成慧。聞所成慧云何。答因聞依聞由聞建立。¶
於彼彼處有勢力得自在正遍通達。其事如¶
何。如有苾芻。或受持素呾纜。或受持毘奈¶
耶。或受持阿毘達磨。或聞親教師說。或聞軌¶
範師說。或聞展轉傳授藏說。或聞隨一如理¶
者說。是名為聞。因此聞依此聞由此聞建立¶
故。此於彼彼處有勢力得自在正遍通達。是名¶
聞所成慧。思所成慧云何。答因思依思由思¶
建立。於彼彼處有勢力。得自在正遍通達。其¶
事如何。謂如有一如理思惟書數算印。或隨¶
一一所作事業。是名為思。因此思依此思由¶
此思建立故。於彼彼處有勢力得自在正遍¶
通達。是名思所成慧。修所成慧云何。答因修¶
依修由修建立。於彼彼處有勢力得自在正¶
遍通達。其事如何。謂如有一方便善巧。自勤¶
修習諸離染道。由此所修離染道故。離欲惡¶
不善法。有尋有伺離生喜樂。入初靜慮具足¶
住。廣說乃至入第四靜慮具足住。是名為修。¶
因此修依此修由此修建立故。於彼彼處有¶
勢力。得自在正遍通達。是名修所成慧。有作¶
是說。如此亦是思所成慧。所以者何。唯依佛¶
法不共所修。乃可名為修所成慧。今此義中¶
依諸等引所起寂靜慧。皆名修所成慧。¶

後三慧者。一學慧。二無學慧。三非學非無學¶
慧。學慧云何。答學作意相應。於法簡擇極¶
棟擇最極棟擇。解了等了近了遍了。機黠通¶
達審察聰叡。覺明慧行毘鉢舍那。是名學慧。
<pb:KR6l0001_T_005-0388a>¶
無學慧云何。答無學作意相應。作法棟擇。¶
廣說乃至毘鉢舍那。是名無學慧。非學非無¶
學慧云何。答有漏作意相應。於法棟擇廣說¶
乃至毘鉢舍那。是名非學非無學慧。¶

三根者。一未知當知根。二已知根。三具知根。¶
如法蘊論廣說其相。如世尊說。¶

#+BEGIN_VERSE
「　學者學諸根
　恒隨正直道¶
　常委勤精進
　守護於自心¶
　初慧根無間
　生第二慧根¶
　若第三慧根
　解脫位方有¶
　不動解脫位
　諸有結永盡¶
　無漏根圓滿
　樂止息諸根¶
　將入永寂滅
　住持最後身¶
　降伏諸魔軍
　證畢竟常樂
#+END_VERSE
」¶

三眼者。一肉眼。二天眼。三聖慧眼。肉眼云¶
何。答雜骨肉血淨四大種所造。眼界眼處眼¶
根。是名肉眼。天眼云何。答不雜骨肉血極淨¶
四大種所造眼界眼處眼根。是名天眼。聖慧¶
眼云何。答諸有學慧及無學慧。并一切善非¶
學非無學慧。是名聖慧眼。如世尊說。¶

#+BEGIN_VERSE
「　肉眼最為劣
　天眼名次上¶
　聖慧眼最勝
　有三種差別¶
　諸世間善慧
　能順趣決擇¶
　學無學正知
　盡生老病死¶
　大覺天人中
　名稱最高遠¶
　亦由慧速證
　妙覺莊嚴身
#+END_VERSE
」¶

三仗者。一聞仗。二離仗。三慧仗。聞仗云何。¶
答多聞聞持聞積集者。若所說法初中後善。¶
文義巧妙純一圓滿清白梵行。於如是法具
<pb:KR6l0001_T_005-0388b>¶
足多聞。憶持所聞言教純熟專意觀察所聞¶
言教。於諸法義見善通達。是名為聞。因此¶
聞依此聞由此聞建立故。能斷不善法能修諸善法。¶
此名為聞。亦名為仗。亦名聞仗。故名聞仗。離¶
仗云何。答離欲惡不善法有尋有伺離生喜¶
樂。入初靜慮具足住。廣說乃至入第四靜慮¶
具足住。是名為離。因此離依此離由此離建¶
立故。能斷不善法能修諸善法。此名為離。亦¶
名為仗。亦名離仗。故名離仗。慧仗云何。答如¶
實了知此是苦聖諦。此是苦集聖諦。此是苦¶
滅聖諦。此是趣苦滅道聖諦。是名為慧。因此¶
慧依此慧由此慧建立故。能斷不善法能修¶
諸善法。此名為慧。亦名為仗。亦名慧仗。故名¶
慧仗。如世尊說。¶

#+BEGIN_VERSE
「　聞仗最為劣
　離仗名次上¶
　慧仗最為勝
　精進力具足¶
　具念樂靜定
　知世間生滅¶
　於一切解脫
　至世邊彼岸
#+END_VERSE
」¶

第五嗢柁南曰。¶

#+BEGIN_VERSE
「　五三法有十
　謂學修住定¶
　導淨默增上
　無上明各三
#+END_VERSE
」¶

有三學三修三住三定三示導三清淨三寂¶
默三增上三無上三明。¶

三學者。一增上戒學。二增上心學。三增上慧¶
學。增上戒學云何。答安住具戒守護別解脫¶
律儀。軌則所行悉皆具足。於微小罪見大怖¶
畏。受學學處。是名增上戒學。增上心學云¶
何。答離欲惡不善法有尋有伺離生喜樂。入¶
初靜慮具足住。廣說乃至入第四靜慮具足
<pb:KR6l0001_T_005-0388c>¶
住。是名增上心學。增上慧學云何。答如實¶
了知此是苦聖諦。此是苦集聖諦。此是苦滅¶
聖諦。此是趣苦滅道聖諦。是名增上慧學。如¶
世尊說。¶

#+BEGIN_VERSE
「　苾芻具三學
　樂修如理行¶
　增上戒心慧
　恒相續現行¶
　具精進勢力
　及明盛靜慮¶
　常守護諸根
　勤行不放逸¶
　如晝夜亦然
　如夜晝亦爾¶
　如前後亦爾
　如後前亦然¶
　如下上亦然
　如上下亦爾¶
　勝仗諸方所
　由不放逸定¶
　說此為學迹
　不放逸而住¶
　由能了能捨
　故得心解脫¶
　世說為等覺
　雄猛至行邊¶
　明行俱圓滿
　恒住無忘失¶
　命根不相續
　愛盡解脫故¶
　如燈火涅槃
　究竟心解脫
#+END_VERSE
」¶

三修者。一修戒。二修定。三修慧。修戒云何。¶
答於諸善戒親近數習。殷重無間勤修不捨。¶
是名修戒。修定云何。答於諸善定親近數習。¶
殷重無間勤修不捨。是名修定。修慧云何。答¶
於諸善慧親近數習。殷重無間勤修不捨。是¶
名修慧。如世尊說。¶

#+BEGIN_VERSE
「　善修戒定慧
　至極究竟者¶
　已永盡諸有
　無垢亦無憂¶
　於著得解脫
　具利慧深定¶
　超眾魔境界
　遍照如日輪
#+END_VERSE
」¶
《說一切有部集異門足論》卷第五
<pb:KR6l0001_T_005-0389a>¶

